IN ANGLIA cONoREGATossuM. 17

hoc praesertim intuitu, ut rationes quaedam actu
efficaces a nobis adhibeantur, ad occasiones discordiae
praecidendas, et ad illam genuinam et essentialem
unitatem, quae nostras Ecclesias indies super-
crescentes complectitur, manifestandam amplius atque
fovendam.

Primum quidem hujus concordiae tuendae illa in
mentem venit ratio, (μω inde ab Apostolis ipsis
divinitus inspiratis originem ducens, Ecclesiis omni-
bus in eadem individua et visibili unitate continendis
diu inserviit. Hodierna autem rei Christianae ea est
conditiO, infausta quidem sed manifesta, ut Concilium
Vere OEcumenicum, ad quod Ecclesia Anglicana se
paratam esse convenire semper professa est, con-
vocari non possit. Difficultates quidem quae im-
pedimento sunt quominus Synodus ex omnibus
Anglicanis Ecclesiis conflata congregetur, re diversae
et minus graves, nimiae tamen nobis videntur, quam ut
illa ratio unitatis conservandae a nobis commendetur.

Aliud autem experimentum, secunda jam Vice
factum, congregatio scilicet Episcoporum ab Archi-
episcopo Cantuariensi convocatorum, et Eo prae-
sidente deliberantium, spem saltem suppeditat, quaes-
tionem, quae hactenus insolubilis Videbatur, rerum
vicissitudine divinitus ordinata sponte solutum iri,
ita ut Procuratores Ecclesiarum, situ et adminis-
tratione diversarum, consultandi invicem causa, in
unum coetum coalescant.

Persuasum est nobis, ad unitatem in fide semel
sanctis tradita proxime accedere divini cultus com-
munionem, eamque societates Christianas firmissmo
nexu copulare : et probe recordantes Librum Precum
Communium, ab omnibus nostris EcclesiiS‚ aliqua-
tenus variatum, retineri, et eximium unitatis vin-

